# Proqramlaşdırmaya start


## Komputer Proqramlaşdırması
```Komputer Proqramlaşdırması``` komputerə tapşırıqları yerinə yetirməsi təlimatının, göstərişinin verilməsi aktıdır. 
Bu akt ```Kodlaşdırma``` olaraq adlandırılır.

Başqa bir dildə desək, Komputer Proqramlaşdırması və ya Kodlaşdırma, komputerin tapşırıqları yerinə yetirməsi üçün izləyə biləcəyi proqram olaraq adlandırılan təlimatlar ardıcıllığının tərkibidir.
Bu bir və ya bir neçə proqramlaşdırma dilində kod yazmaqla alqoritmlərin ```layihələndirilməsini (designing)``` və ```həyata keçirilməsini (implementing)```, 
prosedurların addım-addım spesifikasiyalarını əhatə edir.


>:bulb:**Not:** Spesifikasiya - Ümumiyyətlə, texniki şərtnamə deməkdir. İstehsal prosesində məhsulların malik olmalı olduğu xüsusiyyətləri ətraflı şəkildə müəyyən etmək üçün istifadə olunur.

>:bulb:**Not:** Proqramçılar adətən mərkəzi prosessor tərəfindən birbaşa icra edilən maşın kodu yerinə daha asan başa düşülən yüksək səviyyəli proqramlaşdırma dillərindən isitfadə edirlər.


Necə ki, insanlarla ünsiyyət quran zaman bizə müəyyən bir dil lazımdır, eynilə komputerlərlə ünsiyyət qurmaq üçün Proqramçılar da proqramlaşdırma dili olaraq adlandırılan bir dilə ehtiyac duyurlar.
Hər birinin digərinə nisbətən üstün və ya mənfi cəhəti olan, çox sayda proqramlaşdırma dili mövcuddur.

Proqramçıların hansı dili seçməsi onların layihənin tələblərinə, şəxsi təcrübəsinə və sahəyə olan marağına bağlıdır.
Əsas məqsəd, dilin imkanlarından maksimum istifadə edərək effektiv və optimallaşdırılmış həllər yaratmaqdır.

Proqramlaşdırma dillərini öyrənmədən öncə dilin nə olduğunu anlamaq lazımdır.
Dil, fikirlərin, görüşlərin bir-biri ilə paylaşılması üçün istifadə olunan ünsiyyət biçimidir. Əgər qarışımızdakina bir mövzunu izah etmək istəyiriksə hər ikimizin də anlaya biləcəyi bir dilə ehtiyacımız vardır. 


Proqramlaşdırma dili, Proqramçılar tərəfindən komputerlə "ünsiyyət" qurmaq üçün istifadə olunur. 
Proqramlaşdırma dilləri C ailəsi, Java, Python və s. yazılmış təlimatlar toplusudur. 
Proqramlaşdırma dili, əsasən masaüstü aplikasiya, vebsaytları və mobil aplikasiyaları hazırlamaq və onları inkişaf etdirmək üçün istifadə olunur. 
Proqramlaşdırma dilləri Aşağı səviyyəli(Low Level) və Yüksək səviyyəli (High Level) proqramlaşdırma dilləri olaraq 2 tipə bölünürlər. 
Onların arasındaki əsas fərq ondan ibarətdir ki, Proqramçılar Yüksək səviyyəli dili maşına nisbətən daha asanlıqla anlaya bilir, şərh(interpret) edə bilir və ya tərtib(compile) edə bilir. 
Aşağı səviyyəli dil yüksək yaddaş səmərəliyinə malikdir.







